-34-

illam consuetudinem. Quid ita? Quia hunc usum, cum
apud Herodotum tragicosque inusitatus esset, ne veteres
quidem attici sermonis auctores recipiebant. Nam etiam
Thucydides uno tantum loco, VIII 1, 2, hanc solutionem
adscivisse videtur.

Pergamus nunc in negationum usu. Constat Graecos
infinitivis, qui pendent ab eis verbis, quibus notio insita
est negativa, pleonastice μὴ adiungere. Quam legem etiam
Antiphontem sequi consentaneum est, cf. V 17; 34; 82311 γ8ς
ΠΙ β 9; r 4; 7; attamen nonnullis locis longius, quam opti-
morum Iex est, progredi mihi videtur. Neque enim apud
alium quemquam deprehenderis ea quae V 32 ἀπετρέπετο
μηδὲν . . . καταφεύὸεσιῖαω ΙΙ dl ἀποστερούμενος . . . μηδὲ

. . ἀνακλαύσασθαι; ΙΠβ 9 = IVss 3 εἴργοντι μήτε . . . μήτε

. . ἁποκτείνειν; praeterea quae sunt III β 9 ἀπολύεται μηδὲ
ἀκουσίως ἀποκτεῖναι et V 17 ἐμοὶ μόνῳ ἐπέλιπε μὴ ὠφελῆσαι l).
Diversitas vero quaedam apparet in constructione verbi
διακωλύειν; in or. V 82 enim ei subicitur μή, in tetralogiis
non item, cf. III β 4; 7; γ 6; 8. Quae quamvis apud Rham-
nusium deprehendatur, tamen inde aliquid ad tetralogias
condemnandas redundare perperam iudicavit Brueckner2).
Nam praeterquam quod ex eiusmodi apud Antiphontem
discriminibus nihil efficitur, eum ad Madvigii V. D. gra-
vissimum iudicium 3) revoco, qui profitetur διακωλύειν verbum
‘apud scriptores graecos haud constanter ad illam legem
formari, immo variari potius, atque ita quidem, ut διακωλύειν,
μὴ particula omissa, usitatius sit.

Ut Graeci post verba negantia per abundantiam μὴ
apud infinitivum„ vernacula lingua affirmativum, inferre
solent, sic μὴ οὐ ponunt, cum infinitivus negatur. Atque
certum quendam verborum numerum grammatici consti-
tuerunt, quae a probatissimis auctoribus ad illam regulam

 

¹) cf. εὶζογειν μὴ Thuc. III 6,2; ἀπολύειν μὴ Her. Π 174; Thuo. I
95,5; 1283. Est igitur antiquissimorum usus liberior.

2) Brueckner‚ de tetrall. Antiph. Rhamn. adscriptis, diss. Lips.1887.

3) Madvig, 1.1. ξ 210 Anm. l.

